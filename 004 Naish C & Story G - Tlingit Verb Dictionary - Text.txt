{Number = 004}
{Type = Text}
{Title = Tlingit Verb Dictionary}
{Author = Constance Naish, Gillian Story}
{Source = N&S 1973:15–252}
{Transcriber = Constance Naish, Gillian Story}
{Orthography = RP}
{Dialect = Northern – Coastal – Angoon}
{Note = The original speakers in the dictionary are anonymous, but all were from Angoon.}
{Note = Some speakers may have a Transitional Northern subdialect rather than Coastal Northern.}
{Page = 15}
1	Deikeenaa jeet awlitlʼít
2	ax̱ shát x̱at wulitlʼeet
3	at x̱alig̱aas
4	wududlig̱aas
5	du yoox̱ʼatángi ḵaa tóog̱aa yatee
6	ax̱ sáni ḵaa tóog̱aa yatee
7	ax̱ ée sh dlix̱án wé keitl
8	áa yaa sh nalx̱án
9	du een woo.aat
10	du eenx̱ sh wudliyéx̱
11	ax̱ éesh een yi géide yoo x̱ʼax̱li.átk
12	aanáx̱ ḵwáakt has ax̱ʼakwg̱aawáasʼi át áyá, du géide has akax̱sahaat
{Page = 16}
13	haa éex̱ yaa nadéin
14	hasdu x̱ʼéix̱ woodaa
15	áx̱ x̱at tukwg̱adáa shákdé
16	áx̱ yaa yi tunadéin ágé, ixkéexʼ yéi tí?
17	bosst uwanúk
18	ánkʼwt uwanúk i káalkʼw
19	tléil yax̱ oodatsʼéin: tlákw at daa yéi jiné
20	xʼáaxʼ shayanalhá
21	ax̱ aatch shayawlihaa
22	a x̱ooníde yéi aa gax̱toosanée
23	keijínináx̱ a x̱oonít aa oowa.át
24	a tʼaaḵt tsú aawatée, “haat yee.á”
25	i yát x̱ʼax̱wdliyóo ax̱ kéekʼ sákw, ax̱ kéekʼx̱ i nax̱sateet
26	du kéekʼ yóo ayá x̱ʼalyóo
{Page = 17}
27	ax̱ yáa i liḵʼéi i yoox̱ʼatángi aadé yateeyí yé
28	chʼa wa.é, i aayíx̱ has layéx̱
29	yátx̱ x̱at woodoodliyéx̱
30	éeḵde yaa kana.úk
31	dáanaa yéi adaané áa x̱at shukakg̱eejáa
32	yéi áwé áa i shukx̱wajeisʼ
33	ax̱ éesh seet adaax̱éen
34	ax̱ káak adaax̱ ashgóogoon
35	haa een a goog̱atée
36	yóo aan ka.á haa een wootee
37	dákde daak naltít
38	sháal daat wooliteet
{Page = 18}
39	ax̱ keidlíxʼ agé akeedlix̱éetlʼ?
40	du x̱ʼéi akoox̱dlix̱eetlʼ
41	ax̱ tláach yéi x̱at seiwahaa
42	akaawakéts
43	ijikx̱waakéts
44	tlákw yan jikakéts: yéi jiné tléil ushgóok
45	chʼa yeisú yatseen
46	yi tseení, x̱ʼaan ganaltáade yi gax̱dug̱éech
47	tléil latseen haa jee yéi utí, naná ḵaa jeedé yanax̱tusaḵaat
48	ax̱ jeenáx̱ kaawaháa jix̱wanaag̱í
49	du latseení ax̱ yáa ḵut woonee: tuháayi tlein akaawalʼéexʼ
50	ldakát hasdu yáa ḵut kei at gug̱anée
51	ḵúnáx̱ áwé lisʼàaḵ
{Page = 19}
