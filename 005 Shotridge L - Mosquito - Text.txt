{Number = 005}
{Type = Text}
{Title = Táaxʼaa / Mosquito}
{OriginalTitle = The Origin of the Mosquitoes}
{Author = Stoowuḵáa / Louis Shotridge}
{Clan = Kaagwaantaan, G̱ooch Hít; G̱aanax̱teidí yádi}
{Source = Boas 1917:168–179}
{Dialect = Northern - Central - Chilkat}
{Note = Numbering continues from first page rather than the original per page.}
{Page = 168}
1	G̱unanaa ḵuwa.óo. Has du x̱ooxʼ áwé ḵóot jiwaháa at
{Comment = Line 2 perhaps “kasayé” is “kasayék”?}
2	kasayé. Chʼu tle g̱unayé wugoodí dáx̱ tléil lingít yáx̱ wutee.
3	Chʼu du tláa tsú tléil át yáx̱ a daa toowutee. Chʼa tlákw
4	at gutóot nagútch kanalsʼáakw ḵa tsʼutsʼgooxʼ sáni een. Chʼa
5	yaa nalgéini yáx̱ áwé dei s gutch oox̱ee at gutóode. Waanaaní sáwé
6	du een wu.aadí at kʼátskʼu g̱óot neilt uwagút. “Goosú i éen
7	aa ḵu.aa” du tláach x̱ʼeiwawóosʼ. Chʼás gooshé áwé
8	yan awlijáḵw. Chʼa kaagéináx̱ áwé dei s gutch tsú ḵut aawdzigeet
9	at kʼátskʼu. Dei s gootch tsú ḵut aawdzigeet. Wé aa kasayék tsu
10	dei s gootch yaa yínaayátʼ at gutóode. Du káak hás daxʼoonínáx̱ has yatee.
11	Hasch ḵu.aa de has ayaḵeet hasdu kélkʼ. Chʼa aan áwé
12	du tláach tléil aawlxáchx̱ du yéetkʼ. Chʼu náanáx̱ a ḵeení áwé ḵaaḵ
{Page = 169}
13	neil awayá. Tledahéen du tláa tlax̱ du toowú sigóo
14	du yitkʼi kaax̱. Du kaak hás ḵu.aa áwé chʼa ash oowaḵít. Yan
15	atx̱á áwé du tláach yéi yawsiḵaa. Ax̱ yítkʼ gúsá tlax̱ l
16	yoo ḵaa shá du.úsʼgun. Haandé i sháat ḵooḵaháadi. Waa sá
17	ḵaa tláa ḵaakoo.aankʼw nooch ayáx̱ áwé toot ashaawatée du yítkʼ.
18	Tle a shaadé yanashéeni een áwé ash xeit kát. Shawuditʼex̱ʼ. Tlegaadé
19	tlax̱ ḵútx̱ x̱at kaayeseex̱én. Tle káx̱ daaḵ shaawaxíx wé shaawát
20	wé tsʼaxíchkʼi ḵu.a tle gáant wujixíx. Gwaʼ chʼu tle gwáayaa
21	du xeitká yan oowa.á haat een chooneit x̱ʼéidi.
