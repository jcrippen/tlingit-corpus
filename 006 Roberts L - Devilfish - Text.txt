{Number = 006}
{Type = Text}
{Title = Náaḵw / Devilfish}
{OriginalTitle = The Monster Devilfish}
{Author = Yeex̱aas / Lester Roberts}
{Clan = Naasteidí, Deikee Noow Hít; Teeyneidí yádi}
{Source = Velten 1939:66–67}
{Transliterator = Dzéiwsh / James A. Crippen}
{Note = Vowelless classifiers written unaspirated, e.g. CL[+D,s,+I] = “dz” (Northern “dzi”) not “ts” in “yóo sh wudzwádi”.}
{Page = 66}
1 	Taakw eetí g̱aat yan yawu.aayí ayú
2	gáan g̱agaanxʼ eina kaanáx̱ ldakát yóo aan
3	ḵoowútch aa saxook. Yóo xʼaan yáx̱ teeyi káx̱
4	kwsheiyu yóo sh wudzwadí náaḵwch yóo
5	aan een daak tlʼeḵ wulshát tle tlél tleixʼ
6	daa sá wuneix̱. We tsʼootáat tleináx̱ ḵáa
7	du yéetkʼ ḵa du káani een alʼóòn
8	has wuyex̱. Ḵúx̱ has daḵoox̱. Hasdu
9	aan eetí tléil at át ushat. Hasdu
10	hítxʼi ḵa hasdu aankaḵu.oowú tléil 
11	tleixʼ áa aa wuneix̱. Tle tsʼayóokʼ has
12	du shaantóot (u)waxíx yóo sh wudzwadí náaḵw.
13	Tle a yís xʼáan sh toox̱ has awdl.aat.
14	Toow(u)néekw sh x̱ʼeidáx̱ has aawdtee tle
15	a yís yan has (u)wane. Tág̱anís
16	has akaawax̱út y(é) kulyáatʼ, chʼa ḵín kulyáatʼ
17	ḵa yei gulyáatlʼ. Shuxʼwaanax̱ sʼé té tlenxʼ yóo
18	náaḵw ḵoow(ú) káx̱ héende has akaawagooḵ.
19	Tlax̱ xʼoon té héent has akajéil sawé
{Page = 67}
20	tsaa kínde g̱unéi wuchḵáḵ. G̱aa
21	a ká ḵuḵwadláan awé kaa yaanáx̱ kudlyátʼi
22	aa hasdu tág̱anisí een has aawatáḵt.
23	kei nashḵág̱i yáx̱ awé ḵín kudlyátʼi aa
24	een has aawatáḵt. Waananí saawé has-
25	du tayeenáx̱ héen náx̱ kei wuchḵáḵ.
26	aag̱áa awé lítaa sh jínde has akawudz.áx̱
27	tle a kát has kawdoowakén has
28	akag̱ag̱ataag̱ít ḵa has akag̱ax̱laxaashít.
29	tlax̱ wáa yóo has akaawusḵʼékw tle a yíkde
30	has kaawasóos. Chʼas has du xʼoos a yíknáx̱
31	kawutsáa. Has du yéetkʼ yan yóo has
32	ashukaawajáa has du tʼáaḵdáx̱ awé aadé
33	(u)wagút yóo a x̱áng̱aa aan niyaadé. Ḵoon
34	yan shkalnéekdax̱ awé yan kax̱dzneegít
{Comment = Word split between line 34 and 35, duplicated here for searching.}
35	yan kax̱dzneegít aa niyaadé yakw woohaa. Chʼu
36	naléiyidáx̱ awé wududzteen yakna-
37	wéini tle chʼa aadé ḵoon akawulneegí yé yáx̱.
38	Yóo náaḵw ḵwa.a has aawajáḵ.
